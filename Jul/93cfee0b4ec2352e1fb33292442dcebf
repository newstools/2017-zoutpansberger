Date: 14 July 2017 By: Isabel VenterViewed: 39Polokwane se rooi masjien, die Noordelikes-rugbyspan, het Saterdag behoorlik gemors met Louis Trichardt se eerste rugbyspan.Die twee eerstespanne het die naweek teen mekaar te staan gekom in die laaste uitdunwedstryd van die provinsiale Boet Fick-liga op Louis Trichardt se tuisveld.&ldquo;Dit was &lsquo;n totale slagting,&rdquo; het &rsquo;n Louis Trichardt ondersteuner kopskuddend na die wedstryd ges&ecirc;.&nbsp;Met die blaas van die eindfluitjie was die telling 73-22 in die guns van Noordelikes. Louis Trichardt se tweedespan het egter die dorp se eer gered deur hul opponente van Noordelikes 29-17 kaf te draf.Afgesien van die eerstespan se vertoning die afgelope naweek, het Louis Trichardt se eerste- en tweedespan reeds deurgedring na die semi-finale rondte van die Boet Fick-liga, danksy hul oorwinnings teen Letaba voorverlede naweek. Die twee spanne sal op 22 Julie kragte meet teen die gedugte Platinium Rhinoes van Northam om &rsquo;n plek te probeer verseker in die finaal van die liga.Louis Trichardt se spanne l&ecirc; tans vierde op die Boet Fick-punteleer.Isabel joined the Zoutpansberger and Limpopo Mirror in 2009 as a reporter. She holds a BA Degree in Communication Sciences from the University of South Africa. Her beat is mainly crime and court reporting.Email: isabel@zoutnet.co.zaMore photos... 